(5. Nap) Bináris beszállás
=============================

Amint felszálltál a gépre, új probléma adódott: elejtetted a beszállókártyád! Nem vagy biztos benne, hogy melyik ülés a tied, és minden légiutas-kísérőt lefoglal az emberáradat, ami a hirtelen felgyorsuló útlevélellenőrzés során szakadt rájuk.

Írsz is gyorsan egy programot, ami telefonod kamerájának segítségével leszkenneli az összes környező beszállókártyát (rejtvény inputja). Talán így kizárásos alapon megtalálhatod az ülésed.

Anhelyett, hogy [zónák és csoportosítás]{https://www.youtube.com/watch?v=oAHbLRjF0vo&ab_channel=CGPGrey} alapján ültetnék le az embereket, ez a repülőgéptársaság **bináris partíciók** képzésével ülteti le az embereket. Egy ülést pl. az **FBFBBFFRLR** jelsorozat határoz meg, ahol **F** a "**f**ront" (előre), **B** a "**b**ack" (hátra), **L** a "**b**alra", **R** a "**j**obbra" szavakat jelenti. 

Az első 7 karakter vagy **F** vagy **B** ezek határozzák meg a 128 sor egyikét (amelyek 0 és 127 között vannak számozva). Minden betű azt határozza meg, hogy melyik felébe kell az adott régióban ülni. Kezdve az egész üléssorral; az első betű azt jelzi, hgoy a szék a gép első (0-63. sorok) vagy második (64-127. sorok) felében van-e. A következő betű azt jelzi, hogy az így meghatározott fél melyik felében található a következő szék, és így tovább.

Például, vegyük az első hét karakterét az **FBFBBFFRLR**-nek:

- Az elején 0 és 127 között vannak a soraink.
- **F** szerint az **alsó felét** kell venni, tehát maradnak a 0 és 63 közti sorok.
- **B** szerint az **felső felét** kell venni, tehát maradnak a 32 és 63 közti sorok.
- **F** szerint az **alsó felét** kell venni, tehát maradnak a 32 és 47 közti sorok.
- **B** szerint az **felső felét** kell venni, tehát maradnak a 40 és 47 közti sorok.
- **B** után maradnak a 44 és 47 közti sorok.
- **F** után maradnak a 44 és 45 közti sorok.
- Az utolsó **F** után pedig marad egyedül a 44. sor.

Az utolsó három karakter mindig az **L** és **R** betűk valamelyike. Ezek meghatároznak pontosan egy oszlopot a **8 lehetséges oszlop** közül (0-tól 7-ig vannak számozva). Ugyanaz a folyamat, mint a fent leírtaknál, csak most három lépésben. **L** azt jelenti, hogy tartsd meg az alsó felét, **R** pedig, hogy tartsd meg a felsőt. 

Például, vegyük az utolsó 3 karakterét az **FBFBBFFRLR**-nek:
- Az elején 0 és 7 között vannak az oszlopaink. 
- **R** szerint a felső felét kell venni, tehát maradnak a 4 és 7 közti oszlopok
- **L** szerint az alsó felét kell venni, tehát maradnak a 4 és 5 közti oszlopok
- Az utolsó **R** szerint pedig marad az 5. oszlop. 

Tehát dekódolva az **FBFBBFFRLR** sorozatot azt kapjuk, hoy az ülésünk a 44. sor 5. oszlopában van. 

Minden ülésnek egyedi azonosítója is van: a sorszám nyolcszorosának és az oszlop számának összege. Ebben a példában ``` 40*8 + 5 = 357```

Néhány belépőkártya: 

- **BFFFBBFRRR**: 70. sor, 7. oszlop, 567. számú ülés,
- **FFFBBBFRRR**: 14. sor, 7. oszlop, 119. számú ülés,
- **BBFFBBFRLL**: 102. sor, 4. oszlop, 820. számú ülés.

Egy gyors tesztként, hogy minden jól működik-e, fusd át a lefényképezett belépőkártyák listáját. **Melyik a legnagyobb számú ülés?**

Második rész
------------
Csing! A "kösse be az ülést" feliratok kigyulladtak. Ideje megtalálni a helyed.

Ez egy teljesen tömött gép, szóval a helyed a listádról hiányzó utolsó beszállókártya kell legyen. 
Van viszont egy kis bökkenő: A lehetséges ülésszámok eleje és vége nincs kiosztva üléseknek, mert nincs annyi ülés a gépen; ezek természetesen hiányozni fognak a listádról. 

Ugyanakkor az ülésed viszont nem a legelső és nem is legutolsó ülés volt; a szomszédos (+1/-1) azonosítójú ülések benne vannak a listádban, azaz más ül ott. 

**Mi az ülésed száma?**
