(8. Nap) Megállási probléma
==========================
A gép minden komplikáció nélkül sikeresen megkezdi az ereszkedést. Épp azon morfondírozol, hogy átlapozod az in-flight menüt egy olyan kis esernyős italért, mikor a melletted ülő gyerek hozzád fordul.

A kézi videójáték-konzolja {https://hu.wikipedia.org/wiki/K%C3%A9zi_vide%C3%B3j%C3%A1t%C3%A9k-konzol } nem hajlandó bekapcsolni. Arra kér, hogy vess rá egy pillantást.

Leszűkíted a problémát egy különös **végtelen ciklusra** a boot kódban (a rejtvény inputja). Megoldhatónak tűnik a probléma, de előbb szükség lenne arra, hogy külön le lehessen futtatni a kódot.

A boot-kódot egy text-fájl reprezentálja, soronként egy utasítással. Minden utasítás egy **műveletből** (``acc``, ``jmp``, ``nop``) és egy **argumentumból** (egy előjeles számból mint pl +4 vagy -20) áll. 

- ``acc`` megnöveli vagy csökkenti az egyetlen globális, **accumulator**-nak nevezett változót az argumentumának értékével. Pl. ``acc +7`` az accumulator értékét héttel növelné. Az accumulator mindig 0-ról indul. Egy ``acc`` utasítás után mindig a következő utasítás lesz végrehajtva.
- ``jmp`` mindig egy új utasításra **ugrik** attól függően, hogy hol szerepel ez az utasítás. A következő utasítás az argumentumtól függ; az argumentumnak megfelelő nagyságot kell előre vagy hátra ugrani a kódban. Például, ``jmp +2`` átugorja a következő utasítást, ``jmp +1`` a közvetlenül alatta következő utasításra ugrik és ``jmp -20`` hatására a 20 sorral fentebbi művelet kerül végrehajtásra.
- ``nop`` azt jelenti, hogy **nincs művelet** ("**n**o **op**eration"). Ez nem csinál semmit. A sorban következő következő utasítás lesz ezután végre hajtva.

Például, vegyük a következő programot:
```
nop +0
acc +1
jmp +4
acc +3
jmp -3
acc -99
acc +1
jmp -4
acc +6
```
Ezeket a következő sorrendben hajtja végre a program
```
nop +0  | 1
acc +1  | 2, 8(!)
jmp +4  | 3
acc +3  | 6
jmp -3  | 7
acc -99 |
acc +1  | 4
jmp -4  | 5
acc +6  |
```
Először a ``nop +0`` nem csinál semmit. Aztán az accumulator 0-ról 1-re nő (``acc +1``) és ``jmp +4`` hatására a következő végrehajtandó utasítás a másik ``acc +1`` lesz az utasítássorozat alsó részén. Azt követően, hogy ennek hatására az accumulator értéke 1-ről 2-re változik, a soron következő ``jmp -4`` az ``acc +3``-at jelöli ki következő végrehajtandó utasításnak. Ez 5-re állítja az accumulator-t, a ``jmp -3`` hatására pedig visszaérünk oda, ahonnan indultunk: ``acc +1``-re. 

Ez egy **végtelen ciklus**. ezzel az ugrássorozattal a program sose fog leállni. Abban a pillanatban, hogy a program egy utasítást már másodszorra vesz, biztos lehetsz benne, hogy ez bizony sose fog megállni.

Rögtön azelőtt, hogy a program a másodszorra futtatná le ugyanazon üzenetet, az accumulator értéke ``5`` volt.

Futtasd le a te boot-kódodat. Rögtön azelőtt, hogy egy utasítás másodszor is végrehajtásra kerülne, **mennyi az accumulator értéke?**

Második rész
------------
Némi óvatos vizsgálódás után arra a konklúzióra jutsz, hogy **pontosan egy utasítás rossz.**

Valahol a programban **vagy** egy ``jmp``-nek ``nop``-nak kellene lennie, **vagy** pedig egy ``nop``-nak ``jmp``-nak kellene lennie. (Egyetlen ``acc`` utasítás sem romolhatott el ebben a boot-kódban.)

A programnak úgy kéne befejeződnie, más szóval *terminálnia*, hogy éppen **megpróbál végrehajtani egy, rögtön a fájl utolsó sora után következő utasítást.** Ha megtalálnád azt az egyetlen ``jmp`` vagy ``nop`` utasítást, megjavíthatnád a boot-kódot úgy, hogy az rendesen terminálna.

Például, vegyk a következő programot fent:
```
nop +0
acc +1
jmp +4
acc +3
jmp -3
acc -99
acc +1
jmp -4
acc +6
```
Ha megváltoztatod az első utasítást ``nop +0``-ról ``jmp +0``-ra, ez egy egyetlen utasításból álló végtelen ciklust alkotna. Ha megváltoztatnád majdnem bármelyik másik ``jmp`` utasítást, a program még mindig előbb vagy utóbb találna egy másik ``jmp`` utasítást és végtelen ciklusba kerülne.

Ugyanakkor, ha megváltoztatnád az utolsó előtti utasítást (``jmp -4``-et ``nop -4``-re), a program terminálna! Eszerint a változtatás szerint a következőképpen futna le a kód:
```
nop +0  | 1
acc +1  | 2
jmp +4  | 3
acc +3  |
jmp -3  |
acc -99 |
acc +1  | 4
nop -4  | 5
acc +6  | 6
```
Az utolsó utasítás (``acc +6``) után a program terminál, mivel megpróbálna lefuttatni egy utolsó elem utáni utasítást a fájlban. Ezzel a változtatással, miután a program terminált, az accumulator a 8 értéket tárolja (``acc +1``, ``acc +1``, ``acc +6``). 

Javítsd meg a programot úgy, hogy normális módon termináljon, ehhez pedig pontosan egy ``jmp``-t írj át ``nop``-ra vagy ``nop``-ot ``jmp``-re. **Mi az accumulator értéke azután, hogy a program terminál?**
