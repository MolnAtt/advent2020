(7. Nap) Poggyászprobléma
==========================
Földet ért a géped a regionális reptéren, még időben is vagy, hogy elérd a csatlakozást. Sőt, annyira időben vagy, hogy még egy kis büfé is belefér; minden járat késik valamilyen poggyász-probléma miatt.

A legújabb repülési szabályozás szerint rengeteg szabály (a rejtvényed inputja) vonatkozik újabban a poggyászokra és azok tartalmára. Minden poggyászt színkóddal látnak el és tartalmazniuk kell bizonyos mennyiségű és színű más, szintén színkódolt poggyászt. Hihetetlen, hogy senkit nem vonnak felelősségre a szabályok betartatása miatt keletkező késésekért!

Például vegyük a következő szabályokat *[bármilyen csábító is, hogy lefordítsam a muted yellow, vibrant blue és hasonló kifejezéseket, mivel angol az input, ezért ez alkalommal most ezt kihagynám...]*
```
light red bags contain 1 bright white bag, 2 muted yellow bags.
dark orange bags contain 3 bright white bags, 4 muted yellow bags.
bright white bags contain 1 shiny gold bag.
muted yellow bags contain 2 shiny gold bags, 9 faded blue bags.
shiny gold bags contain 1 dark olive bag, 2 vibrant plum bags.
dark olive bags contain 3 faded blue bags, 4 dotted black bags.
vibrant plum bags contain 5 faded blue bags, 6 dotted black bags.
faded blue bags contain no other bags.
dotted black bags contain no other bags.
```
Ezek a szabályok határozzák meg a szükséges tartalmakat 9 poggyásztípus esetében.
Ebben a példában minden ``faded blue`` poggyász üres, minden ``vibrant plum`` 11 poggyászt tartalmaz (5 ``faded blue``-t és 6 ``dotted black``-et) és így tovább.

Neked egy ``shiny gold`` poggyászod van. 
Ha legalább egy másik poggyászban szeretnéd felvinni a gépre, hány különböző lehetséges színe lehet a legkülső poggyásznak?
(más szóval: hány másik különböző szín képes -- akár közvetve is -- tartalmazni egy ``shiny gold`` poggyászt?)

A fenti szabályok alapján a következő lehetőségek állnak rendelkezésre:
- Egy ``bright white`` poggyász, ami közvetlenül tartalmazza a ``shiny gold`` poggyászodat.
- Egy ``muted yellow`` poggyász, ami közvetlenül tartalmazza a ``shiny gold`` poggyászodat és más poggyászokat.
- Egy ``dark orange`` poggyász, ami ``bright white`` és ``muted yellow`` poggyászokat tartalmaz, amelyek bármelyike tartalmazhatja a ``shiny gold`` poggyászodat.
- Egy ``light red`` poggyász, ami ``bright white`` és ``muted yellow`` poggyászokat tartalmaz, amelyek bármelyike tartalmazhatja a ``shiny gold`` poggyászodat.

Tehát ebben a példában 4 olyan poggyász van, amelyek akár közvetve is, de tartalmazhatnak legalább egy ``shiny gold`` poggyászt.

**Hány különböző szín képes legalább egy ``shiny gold`` színű poggyászt tartalmazni?**
(a szabályok listája nagyon hosszú, győzödj meg róla, hogy mindet sikerült beolvasnod!)

