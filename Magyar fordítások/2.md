2. Nap: Jelszó-filozófia
========================
A repülő pár napon múlva indul az óceánpartról. A leggyorsabban [tobogánnal](https://hu.wikipedia.org/wiki/Tobog%C3%A1n) lehet oda eljutni.

Az eladónak az Északi Sarki Tobogánbérlésnél nincs valami jó napja. "Valami baj van a számítógépekkel; nem tudunk bejelentkezni!" Megkérdezed, tudsz-e esetleg valamiben segíteni.

A jelszóadatbázisuk hibás elemeket tartalmaz: néhány jelszó nem felel meg kiválasztásukkor érvényben lévő Hivatalos Tobogán Céges Irányelvnek.

Hogy megtalálják a hibát, létrehoztak egy listát (rejtvény input) a jelszavakból (a hibás adatbázisban szereplőkből) és a jelszó beállításakor érvényben lévő céges irányelvből.

Például, tegyük fel, hogy a következő listával állunk szemben:
```
1-3 a: abcde
1-3 b: cdefg
2-9 c: ccccccccc
```
Minden sor először az jelszóhoz kapcsolódó irányelvet és ezt követően magát a jelszót tartalmazza. A jelszó irányelve azt írja le, hogy egy karaktert legalább és legfeljebb hányszor kell tartalmazza a jelszó, hogy érvényes legyen.
Például az "1-3 a" azt jelenti, hogy az "a" karaktert legalább 1-szer és legfeljebb 3-szor tartalmazhatja a jelszó.

A denti példában 2 jelszó érvényes. A középső jelszó, "cdefg", nem az; nem tartalmaz egyetlen "b"-t sem, de legalább egyet tartalmaznia kellett volna. Az első és a harmadik jelszó viszont érvényes: tartalmaznak "a"-t illetve "c"-t, mégpedig annyit, amennyi a megfelelő irányelveiknek megfelel.

**Hány olyan jelszó van, amelyik megfelel az irányelveiknek?**

Második rész
------------

Bár úgy tűnik, hogy sikeresen érvényesítetted a jelszavakat, nem tűnnek olyannak, mint amit a Hivatalos Tobogán Céges Autentikációs Rendszer elvár.

A boltos egyszer csak hirtelen a fejéhez kapott, hogy az imént véletlenül az utca másik felén lévő előző munkahelye -- a szánkókölcsönző -- jelszó irányelveit magyarázta el. A Hivatalos Tobogán Céges Irányelvek ettől kissé eltérnek.

Igazából minden irányelv két száma két **pozíció a jelszóban**; 1 jelenti az első karaktert, 2 a második karaktert és így tovább. *(Légy óvatos! A Tobogán Céges Irányelvek nem értelmezik a "0. index"-et!)*
A két pozíció közül **pontosan az egyik** tartalmazza a megadott karaktert. A betű más előfordulásai teljesen lényegtelenek az irányelvek érvényessége szempontjából. 

A fenti példák esetében a valódi irányelvek a következőképpen működnek:

```
1-3 a: abcde
``` 
**érvényes**: Az első helyen "a" szerepel, de a harmadik helyen viszont nem.

```
1-3 b: cdefg
```
viszont **érvénytelen**: Sem az 1., sem a 3. helyen nem szerepel "b"

```
2-9 c: ccccccccc
```
is **érvénytelen**: mind a 2., mind a 9. pozíción szerepel "c". 

**Hány jelszó érvényes az irányelvek ezen új interpretációja szerint?**
