(4. nap) Útlevél-vizsgálat
==========================
Megérkezvén a reptérre esik le, hogy az északi sarki igazolványodat hoztad el az útleveled helyett. Bár ezek a iratok megdöbbentően hasonlóak, az északi sarki igazolványt nem egy ország állítja ki és ezért nem is érvényes irat ahhoz, hogy utazni lehessen vele a világban.

Úgy tűnik ugyanakkor, hogy nem te vagy az egyetlen, aki így járt; egy nagyon hosszú sor torlódott fel az automata útlevél szkenner előtt, és a késés azzal fenyeget, hogy borul a gondosan kitervelt útiterved.

A hálózat bizonyos megkérdőjelezhető biztonsági beállításainak hála, támadt egy ötleted, hogy hogyan lehetne mindkét problémát egyszerre megoldani.

Az automatikus útlevélszkennerek azért lassúak, mert gondot okoz nekik **ellenőrizni, hogy az útleveleknek minden szükséges mezője ki van-e töltve**. A szükséges mezők a következő:

- byr (Birth Year - születési év)
- iyr (Issue Year - kiállítás éve)
- eyr (Expiration Year - lejárat éve)
- hgt (Height - magasság)
- hcl (Hair Color - haj színe)
- ecl (Eye Color - szem színe)
- pid (Passport ID - útlevél azonosítója)
- cid (Country ID - ország azonosítója)

Az útlevél adatainak érvényesítése batch fájlokon (kötegelt állományokon) keresztül történik. Minden útlevelet kulcs:érték párok szóközzel vagy új sorral elválasztott sorozatával ábrázolunk. Az útleveleket üres sorokkal határoljuk. 

Itt egy négy útlevelet tartalmazó batch fájl:
```
ecl:gry pid:860033327 eyr:2020 hcl:#fffffd
byr:1937 iyr:2017 cid:147 hgt:183cm

iyr:2013 ecl:amb cid:350 eyr:2023 pid:028048884
hcl:#cfa07d byr:1929

hcl:#ae17e1 iyr:2013
eyr:2024
ecl:brn pid:760753108 byr:1931
hgt:179cm

hcl:#cfa07d eyr:2025 pid:166559648
iyr:2011 ecl:brn hgt:59in
```
Az első útlevél **érvényes**, hiszen mind a 8 mező ki van töltve. A második útlevél **nem érvényes**, mivel hiányzik a hgt, azaz az illető magassága.

A harmadik útlevél érdekes: az egyetlen hiányzó mezője a cid, szóval úgy tűnik, mintha ez egy északi sarki igazolvány lenne, nem is útlevél! Biztos senki nem venné észre, ha az ellenőrző rendszert egy kicsit megbütykölnéd, hogy a cid mezőket ideiglenesen hagyja figyelmen kívül. Vegyük ezért ezt a harmadik "útlevelet" **érvényesnek**!

A negyedik útlevélből hiányzik két mező, a cid és byr. A hiányzó cid miatt még nincs probléma, de a másik hiányzó mezővel már van, tehát ez az útlevél **nem érvényes**.

A fenti szabályok értelmében tehát az így "megjavított" rendszer 2 érvénytelen útlevélről számolna be.

Számold meg az érvényes útlevelek számát - azokét, amelyek rendelkeznek minden szükséges mezővel. Vedd úgy, hogy a cid mező opcionális. **Hány érvényes útlevél található a kötegelt állományban?**

Második rész
------------
A sor most már gyorsan megy, de megüti a füled, ahogy a reptéri biztonságiak arról beszélgetnek, hogy hogyan megy át a reptéri ellenőrzésen az érvénytelen adat. Gyorsan fejleszteni kéne még azon az érvenyesítésen, mielőtt lebuksz!

Továbbra is figyelmen kívül hagyhatod a cid mezőt, de minden más mezőre szigorú szabályok vonatkoznak az automatikus érvényesítés során:

- byr (Birth Year - születési év) - 4 számjegy; legalább 1920 és legfeljebb 2002
- iyr (Issue Year - kiállítás éve) - 4 számjegy; legalább 2010 és legfeljebb 2020
- eyr (Expiration Year - lejárat éve) - 4 számjegy, legalább 2020 és legalább 2030. 
- hgt (Height - magasság) - egy szám, amelyet "cm" vagy "in" követ:
	- ha "cm", akkor a szám legalább 150 de legfeljebb 193,
	- ha "in", akkor legalább 59 és legfeljebb 76.
- hcl (Hair Color - haj színe) - egy #, amelyet pontosan 6 karakter követ, amely karakterek mindegyike 0-9 számok vagy a-f betűk. *(html-színkód!)*
- ecl (Eye Color - szem színe)- a következők valamelyike: "amb", "blu", "brn", "gry", "grn", "hzl", "oth". 
- pid (Passport ID - útlevél azonosítója) - egy 9-jegyű szám, beleértve a felvezető 0-ákat.
- cid (Country ID - ország azonosítója) - figyelmen kívül hagyható.

A feladatod az, hogy megszámold azon útleveleket, amelyeknél minden szükséges mező egyszerre van jelen **és** érvényes. Néhány példa:
```
byr érvényes:   2002
byr nem érvényes: 2003

hgt érvényes:   60in
hgt érvényes:   190cm
hgt nem érvényes: 190in
hgt nem érvényes: 190

hcl érvényes:   #123abc
hcl nem érvényes: #123abz
hcl nem érvényes: 123abc

ecl érvényes:   brn
ecl nem érvényes: wat

pid érvényes:   000000001
pid nem érvényes: 0123456789
```
Néhány érvénytelen útlevél:
```
eyr:1972 cid:100
hcl:#18171d ecl:amb hgt:170 pid:186cm iyr:2018 byr:1926

iyr:2019
hcl:#602927 eyr:1967 hgt:170cm
ecl:grn pid:012533040 byr:1946

hcl:dab227 iyr:2012
ecl:brn hgt:182cm pid:021572410 eyr:2020 byr:1992 cid:277

hgt:59cm ecl:zzz
eyr:2038 hcl:74454a iyr:2023
pid:3556412378 byr:2007
```
Néhány érvényes útlevél:
```
pid:087499704 hgt:74in ecl:grn iyr:2012 eyr:2030 byr:1980
hcl:#623a2f

eyr:2029 ecl:blu cid:129 byr:1989
iyr:2014 pid:896056539 hcl:#a97842 hgt:165cm

hcl:#888785
hgt:164cm byr:2001 iyr:2015 cid:88
pid:545766238 ecl:hzl
eyr:2022

iyr:2010 hgt:158cm hcl:#b6652a ecl:blu byr:1944 eyr:2021 pid:093154719
```
Számold össze az érvényes útlevelek számát - azokét, amelyek rendelkeznek az összes szükséges mezővel amelyek **értékei egyszersmind érvényesek is**. Továbbra is vedd a cid-et opcionálisnak. **A batch-fájlodban hány érvényes útlevél van?**
