(9. Nap) Kódolási komplikációk
==============================
Most, hogy a szomszédod boldogan játszhat a videójátékával, az előtted lévő kis képernyőn található szabadon hagyott adatportra terelődik a figyelmed.

Noha a port nem szabványos, gémkapcsok egy nem tipikus felhasználási módját meglelve sikerül rácsatlakoznod a számítógépeddel. Kapcsolódáskor a a port számok sorozatát kezdi el küldeni (a rejtvény inputja.)

Az adat úgy tűnik, hogy az ún. eXchange-Masking Addition System (Csererejtő Összeg-Rendszer?) azaz XMAS szerint vannak kódolva. Nagy szerencse, mert ez egy régi titkosítás egy könnyen kihasználható gyenge ponttal.

Az XMAS egy 25 számból álló ún. **preambulummal** kezdődik. Ezt követően minden szám az előző 25 korábbi számból vett két különböző szám összegeként elő kellene álljon. Könnyen lehet, hogy több ilyen számpár is adódik.

Például vegyük úgy, hogy a preambulumban az 1, 2, ..., 25 számok fordulnak elő egy véletlenszerű sorrendben. Hogy a következő szám érvényes legyen, e 25 szám közül kettőnek az összege kellene legyen.
- a ``26`` **érvényes** kellene legyen, mivel ``26 = 1 + 25`` (vagy akár ``26 = 2 + 24``, ...)
- a 49 **érvényes** szám lenne, mivel ``49 = 24 + 25``.
- a 100 **nem lenne** érvényes, mivel nincs két megelőző szám, amelyet összeadva 100-at kaphatnánk.
- az 50 **nem lenne** érvényes; noha ``25`` van a sorozatban, nincs belőle kettő. 

Tegyük fel, hogy a 26. szám ``45``, és az első szám -- amely többé már nem opció, mivel több mint 25 számmal korábban volt -- a ``20`` volt. A következő (27.) szám érvényességéhez egy olyan számpár kell az 1-19, 21-25 és 45 számok közül, amelyek összegeként a szám előállna.
- a 26 továbbra is **érvényes** lenne, mivel az ``1`` és ``25`` számok még mindig benne vannak az előző 25 számban.
- 65 **nem lenne érvényes**, mert semelyik két szám összegeként nem áll elő. 
- 64 és 66 mindkettő **érvényes** lenne, mert előállnak ``64 = 19 + 45`` és ``66 = 21 + 45`` alakban.

Itt egy hosszabb példa, ami csak a korábbi 5 számmal dolgozik (és emiatt a preambuluma is 5):

```
35
20
15
25
47
40
62
55
65
95
102
117
150
182
127
219
299
277
309
576
```
Ebben a példában az preambulumban lévő 5 szám után majdnem minden szám az előző kettő összege. Az egyetlen szám, amire ez nem igaz, a ``127``. 

Az első lépés ahhoz, hogy kihasználd az XMAS adat gyengeségét, hogy megtaláld az első olyan preambulumot követő számot, amely nem áll elő két különböző korábbi 25 szám összegeként. 
**Melyik ez a szám?**

Második rész
------------
A végső lépés az XMAS kódolás feltöréséhez azon számon alapszik, amit az imént találtál meg. Meg kell találni azt a legalább két elemből álló folytonos számsorozatot a listádban, amelynek az összege az első rész szerinti érvénytelen szám.

Vegyük megint a következő példát:
```
35
20
15
25
47
40
62
55
65
95
102
117
150
182
127
219
299
277
309
576
```
Ebben a listában összeadva a 15-től kezdve 40-ig a számokat, megkapjuk az első rész szerinti érvénytelen számot, a 127-et:
``` 15 + 25 + 47 + 40 = 127 ```
(Természetesen a te inputodban az egymást követő számok sorozata jóval nagyobb lehet.)

Hogy megtaláld a kódolás gyenge pontját, add össze az ilyen módon előálló egymást követő számok sorozatának legkisebb és legnagyobb számát. Ebben a példában ez ``62 = 15 + 47`` lenne. 

**Mi a kódolás gyenge pontja az XMAS-ban kódolt számlistában?**